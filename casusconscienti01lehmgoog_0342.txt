326 De virtutibus et officiis erga homines. - Off. circa bona externe.

solutionem; nam saltem postquam una alterave vice Getulius tregit
fidem, debuit ante absolutionem restitutionem re effectam exigere;
immo id iam in prima confessione postulavit prudentia, si modo red-
itus ad confessarium non erat adeo difficilis et molestus.

DILATIO RESTITUTIONIS (l).
Casus. (195)

Vulpinus, mercator, cum, si omnia sincere tractat, lucrum conveniens,
unde vivat, habere non possit, incepit modo res adulterare, modo mensuram
et pondus diminuere, atque hisce artibus demum summam aliquot contemtum
marcarum collegit, quae esset filiae suae pro dote, ut convenienter posset
nubere. — Confitetur quidem peccata sua et dolet; sed a restitutione ss
putat excusari posse, etcum confessarius eum obligare velit, utstatim se
exuat summa illa, quasi desperandus dicit, si ita res so habeat, sibi nihil
reliquum esse, nisi ut filiam prostituat.

Quaeramus utrum recte confessarius praeceperit restitutionem quam primum
faciendam, an Vulpinus excusetur a restitutione.

Solutio.

644 An oneremur R. 1. Non potuit Vulpinus his artibus uti, uisi
pretium rerum alias manserit infra pretium iustum infimum currens.
Et si ipse fortasse nontam parvo pretio res vendere potest, ut alii
venditores, haec nonest ratio, cur alii emptores debeant plus solvere.

a. 2. Facilius concedunt aliquam adulterationem innoxiam rerum
venalium, quando emptor videt et gustare vel experiri potest rem,
neque quidquam contra rem obicit sed eam probat. Si enim sine
aliqua adulteratione seu mixtione rerum qualitatis inferioris pretium
iustum obtineri nequit, ista ars censetur vel licita vel, si adhibetur
mendacium, tamen-non praviter peccaminosa, neque contra iustitiam
commutativam.

645 R. 3. Sed etiam ox suppositione, quod Vulpinus graviter pecca·
vit contra iustitiam, confessarius severius iniunxit restitutionem aros
peragendam. Quamquam enim verum est generatim, retinendo rem
alienam peccari eodem peccato atque auferendo, id tamen verum tum
tantum est, quando ex una parte res ablata retinetur simpliciter, et
ex altera parte restitutio moraliter fieri potest. Hic vero Vulpinus
versatur in valde gravi necessitate, curn in eo sit, ut filiam prostituat,
quam S. Alph. ΙΙΙ, 520 non universim quidem, aliquande tamen,
gravioribus adiunctis circumstantiis, extremae necessitati aequiparat.
Hinc concludere licet, admodum rare quidem evenire, ut propter hanc
causam et necessitatem aliquis possit aliena invadere, facilius tamen
restitutionem alioquin debitam omittere vel, usque dum venerit ad
meliorem sortem, differre.

R.. 4. Dc modo autem restituendi propter similes iniustitias com·
missas, infra sermo erit; ex quo denuo patebit, legitimum restituendi
modum in tali cusu non requirere ilico totalem summae abdicationem.

 

