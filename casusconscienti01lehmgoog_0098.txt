82 De peccatis.

sive consuetudine recepta. Quodsi igitur in hac re iniuste opprimat
pauperes, sane longe facilius mortale peccatum, idque ex gravioribus,
committit, scilicet qnam primum iniusta exactio attingat materiam
relative ad pauperes gravem.

1 R. 3. Certis diebus Crusinm se includere, ut cum satisfactione
solus possit thesauros suos contemplari et tangere, sane peccaminosum
est, at per sc limites venialis peccati non excedit. Verum omnino
retrahendus est Crusius ab ista affectione inordinata, ne altiores radices
agat et ad gravia peccata eum pellicent.

R. 4. Quod vero Orosius avaritia ductus fraudem illam com·
miserit atque titulum valore destitutum pro valido expenderit, certe
peccavit peccato iniustitiae eoque mortali, cum agatur de summa
limites gravis materiae longe excedente. Neque excusatur ex eo, quod
sic a se damnum avertat. Nam hac ratione causam non habet in·
ferendi damni nisi contra eum, qui hoc damnum sibi iniuste intulerit:
intulit autem ipse sibi sive socordia sive oblivione.

2 R. 5. Quod ad Arcadium attinet, parcitas erga familiam videtur
aliquantulum vitiosa fuisse, quod ne uxor quidem adultique filii more
consueto pia opera exercere potuerint. Ex eo autem, quod publicis
spectaculis interesse non possint, Arcadii illiberalitas vix est vitiosa,
sed potius laudanda, quando, ut saepe fit, eiusmodi spectacula bonis
moribus non apprime consonant.

R. 6. Difficilius solvitur quaestio de neglecto ab Arcadio Sacro
propter magnum lucrum alioquin amittendum. Communius quidem
concedunt ei, qui sibi suorumque necessitatibus per labores suos pro-v
videre debeat, licere propter extraordinarium lucrum una alterave
vice Sacrum omittere. At, cum Arcadius habere videatur, unde vivat,
estne benigna illa legis ecclesiasticae interpretatio ei applicanda?
Puto ita dici posse, 1) quia Arcadius, etsi re vera non indigeat,
tamen reapse suis bonis timet; 2) quia complures theologi sciverim
dicunt lucrum pro atala extraordinarium esse causam excusantem,
quietalis lucri amissio universim gravi damno aequiparatum ergo,
si lucrum pro statu Arcadii vere extraordinarium erat, peccati argui
nequit, modo tamen ipse ex honesto fine agat; hortandus etiam

est, ne facilius et frequentius ob talem causam Sacrum omittat. cf.
S. Alph.111‚ 332; Elbel p. Ill, n. 368; lt. m. l, 554.

¹3 Ao ounnsrruu 3⁰¹ R. 1. Ad supprimendam affectionem avaritiae
imprimis conducit meditatio mortis fortasse brevi secuturae, quae
hominem privet omnibus rebus terrenis idque eo crudelius, quo fortior
erat ad res ista affectio, et quae hominem avarum, qui misericordiam
non exercuit, sistet ante tribunal iudicis severi, misericordiam prae·
stituri iis, qui fecerunt misericordiam, condemnationem iis, qui viscera
sua clauserint miseriis alienia.

R. 2. Similiter conducet ad deponendam avaritiam, si dives
perpendat, quam facile sibi sit peccata sua redimere misericordiis
pauperum (Dan. 4, 24); quantopere deplorandum, sed in aeternum
frustra, medium adeo facile neglexisse.

 

